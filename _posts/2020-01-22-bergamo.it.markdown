---
layout: post
title:  "Giusto dietro l’angolo"
date:   2020-01-22 04:00:00
isStaticPost: false
permalink: /it/blog/bergamo
lang: it
ref: bergamo
image: angolo.jpg
redirect-from:
 - /blog/bergamo
---

Come ormai sappiamo, il [PGDay.IT 2020](https://2020.pgday.it/it/) si terrà a  [Bergamo](https://2020.pgday.it/it/logistics/) nei giorni 11 e 12 giugno 2020.

###### Perchè Bergamo?

Dopo alcune location non proprio a portata di mano, cercavamo un luogo che desse la sensazione di essere _"giusto dietro l'angolo"_ ma con peculiarità che ci attraessero.

A cosa dare la priorità? Molto difficile!

<img src="/img/posts/Bergamo-posizione.png" align="right" Hspace="15" Vspace="0" Border="0"> Quindi siamo partiti con una lista dei desideri:
1. una posizione strategica, quasi centrale;
2. un aeroporto nelle vicinanze, con collegamenti in tutta Europa;
3. una bella sede per il nostro evento;
4. ben collegata con tutta Italia;
5. diverse tipologie di strutture alberghiere;
6. locali particolari per una fantastica PG_beer;
7. turisticamente attrattiva;
8. con una particolarità che la rendesse facilmente riconoscibile;
9. il cibo .... e su questo in Italia ovunque saremmo cascati bene!


<img src="/img/posts/OrioAlSerio-Destinazioni.png" align="left" Hspace="15" Vspace="0" Border="0">

__Da qui: Bergamo!__

Senza temere smentite, Bergamo risulta abbastanza centrale rispetto al Nord Italia.

Certamente vanta un aeroporto di tutto rispetto, [Orio al Serio](https://www.milanbergamoairport.it/it/), che collega l'Italia con tutta Europa e non solo.

Di puntini rossi ce ne sono davvero tanti!

E la cosa ancora più interessante è che si trova a circa 5km dalla sede scelta per il PGDay.IT 2020!

Ancora più comodo?

<img src="/img/posts/location.png" align="right" Hspace="15" Vspace="0" Border="0">

L'unica nota che può essere fatta alla sede è che non è possibile pernottare nella stessa location.

Infatti, il [Centro Congressi Giovanni XXIII](https://www.centrocongressibergamo.com/) non è un hotel, ma un centro congressi. La struttura è bellissima, ampi spazi che agevoleranno le nostre pause (coffee break e pranzo). La sala plenaria è davvero fantastica, speriamo solo che le poltrone non risultino troppo comode!


L'hotel più vicino è a soli 30mt, e sembra che ci siano più di 400 hotel a Bergamo di tutti i livelli, tipologie e prezzi. Pernottare non sarà certo un problema!

Altro vantaggio è la vicinanza con la stazione ferroviaria (circa 300mt) con tantissimi [collegamenti](https://prm.rfi.it/qo_prm/QO_Arrivi_SiPMR.aspx?Id=587&lin=it&dalle=09.00&alle=09.59&ora=09.00&guid=), frequentissimi quelli con Milano Centrale.

Possiamo dire che, al momento, abbiamo soddisfatto la nostra lista dal punto 1 al punto 5.

Per il punto 6 ed il punto 9 possiamo solo chiedervi di fidarvi di noi. Per la PG_beer ci stiamo lavorando e presto daremo l'annuncio, [per il cibo ... che dire?](http://bergamoatavola.altervista.org/piatti-bergamaschi-bergamo-ricette-cucina/)

<img src="/img/posts/Bergamo_mura.png" align="left" Hspace="15" Vspace="0" Border="0">

[Turistica?](https://www.visitbergamo.net/it/itinerario-bergamo-citta/) Le Mura di Bergamo fanno parte del Patrimonio Mondiale dell'UNESCO dal 9 Luglio 2017.

E potremmo fermarci qui, certi di avervi già convinto.

Bergamo è una città carica di storia, infatti sono concentrati ben 2.500 anni nella Città Alta. Tanti ne corrono dalle tracce di primi abitanti che risalgono al quinto secolo a.C. ad oggi.

Bergamo alta offre al visitatore la possibilità di compiere una straordinaria escursione, unendo alla bellezza dei monumenti e dei luoghi, la scoperta del passato.

Troppe cose da segnalare, la cosa migliore è esserci!

Ma ancora non siete convinti?

<img src="/img/posts/Bergamo_funicolare.png" align="right" Hspace="15" Vspace="0" Border="0">Altra particolarità: la [funicolare.](https://www.atb.bergamo.it/it/viaggia-con-noi/turismo-a-bergamo/funicolari)

La prima funicolare di collegamento dalla Città Bassa alla Città Alta, con impianto di tipo tradizionale con due vetture a va e vieni, fu costruita nel 1887.

Grande innovazione!

Dati, dati, dati!

* Lunghezza linea: destra m. 240; sinistra m. 234;
* Dislivello m. 85 (da m. 271 a m. 356);
* pendenza: massima 52%;
* due carrozze da 50 posti ciascuna.

Sappiamo benissimo che il nostro compito non è promuovere Bergamo, ma PostgreSQL. Ma con qualche attrattiva in più, partecipare al PGDay.IT è sicuramente accattivante.

Che ci saranno speaker di eccellenza, ne siamo certi. Ritrovarci tutti insieme, l'occasione da non perdere. Perdere l'opportunità di fare nuovi incontri ed acquisire nuove competenze? Imperdonabile!

 E se la famiglia storce il naso, fategli leggere il post e portateli con voi!

![image](/img/posts/Bergamo_panorama.png)

Per noi la lista è da 100!

Ci vediamo a Bergamo nei giorni 11 e 12 giugno 2020!

##### Domande?

Invia una email agli organizzatori [pgday@itpug.org](mailto:pgday@itpug.org)
